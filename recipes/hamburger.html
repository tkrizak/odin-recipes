<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Domáci hamburger</title>
  </head>
  <body>
    <h1>Domáci hamburger</h1>
    <img src="../img/hamburger.jpg" alt="Domáci hamburger" />
    <h2>Popis</h2>
    <p>
      Hamburger je jedna z tých dobrôt, ktorú si všetci radi vychutnáme v
      reštaurácii a niekedy i vo fast foodoch. Pripravený burger doma však chutí
      naozaj najlepšie. Ak je spravený tak, ako má byť. A navyše viete, čo
      všetko sa vo vašom hamburgeri nachádza.
    </p>
    <p>
      Existuje niekto, kto nemá rád klasický šťavnatý burger? Asi áno, ale
      väčšina z nás si na ňom neraz veľmi pochutí. Burger, to je výborné mäso,
      fajnový dresing, čerstvá zelenina a skvelá žemľa. A práve žemľa je pri
      tomto recepte to, čo posúva tento burger na iný level.
    </p>

    <h2>Na 3 burgre potrebujeme</h2>
    <ul>
      <li>450g hovädzie mäso (80% chudé, 20% tučné)</li>
      <li>1 žĺtok</li>
      <li>1 PL worcestrovej omáčky</li>
      <li>3 žemle (domáce)</li>
      <li>6 šalátových listov</li>
      <li>3 hrubé plátky cibule</li>
      <li>6 plátkov slaniny</li>
      <li>3 hrubé plátky rajčiny</li>
      <li>3 plátky syra (čedar)</li>
      <li>6 plátkov zaváranej uhorky</li>
      <li>Soľ a čierne korenie podľa chuti</li>
    </ul>

    <h2>Postup</h2>
    <ol>
      <li>
        Mäso môžete pripraviť už hodinu (alebo i dlhšie) pred varením. Zmiešajte
        mleté hovädzie mäso s worcestrovou omáčkou, vytvarujte do placiek a
        vložte do chladničky.
      </li>
      <li>
        Dôležité je všetko si vopred nachystať, pretože burger je hotový rýchlo.
        Vytiahnite mäsové placky z chladničky, osoľte a okoreňte z každej
        strany. Nakrájajte cibuľu, rajčinu a zaváranú uhorku na hrubšie plátky.
        Umyte šalát a nechajte ho odkvapkať.
      </li>
      <li>
        Pripravte si taktiež dresing zmiešaním potrebných ingrediencií uvedených
        vyššie.
      </li>
      <li>
        Majte prichystané dve panvice. V jednej opečte mäso a v druhej žemle,
        slaninu a cibuľu. Ak máte k dispozícii gril, samozrejme ho môžete
        použiť.
      </li>
      <li>
        Mäso smažte z každej strany približne 4 minúty. Čas môžete prispôsobiť
        podľa toho, aký stupeň prepečenia máte radi. Otočte mäso iba raz a hneď
        po otočení položte naňho syr.
      </li>
      <li>
        No a na záver už len dajte dokopy všetky suroviny, v tomto poradí:
        žemľa, dresing, šalát, rajčina, mäso, syr, cibuľka, slanina, uhorka,
        dresing, žemľa.
      </li>
    </ol>
  </body>
</html>
